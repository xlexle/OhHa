Aihe: Ahaakkoset (työnimi)
Yksinkertainen versio pelistä, joka pohjautuu Alfapet-lautapeliin. Peli koostuu ruudukosta, kirjaimista ja kirjaimista luotavista sanoista pysty- ja vaakasuunnassa. Pelissä on rajallinen määrä kirjainlaattoja ja jokainen pelaaja omistaa vuorollaan rajallisen määrän kirjaimia joista sanoja luodaan.

Normaalissa pelissä on säännöt sille, millaiset sanat kelpuutetaan, ja sanojen pisteytys tapahtuu kirjaimien pistearvojen sekä pelilaudalla olevien kertoimien perusteella. Tässä versiossa ainoa rajoite sanalle on, että se ei saa olla tavallinen tai käytössä oleva suomen kielen sana, mutta sen täytyy kuulostaa siltä. Pelaaja antaa sanalle merkityksen, ja sanasta saatavat pisteet määräytyvät yhden tai useamman kanssapelaajan arvosanoista.

Normaaliversiossa vastustajat eivät näe kirjaimiasi, mutta koska tämä on paikallisesti tietokoneella toimiva ohjelma ja hupiversio normaalista pelistä, kaikkien kirjaimet ovat samanaikaisesti näkyvillä. Samaten pelaajien tämänhetkiset pistemäärät ovat näkyvillä.

Käyttäjät: Pelaajat

Pelaajan toiminnot:
- pelin alkumuuttujien päättäminen (esim. pelaajien lukumäärä, käytettävä arvosana-asteikko, kirjainten lukumäärä per pelaaja, pelilaudan koko)
- pelin aloittaminen
- pelin lopettaminen kesken
- kirjaimen asettaminen ruudukkoon
- sanan luonti ja sen merkityksen kirjoittaminen
- vastustajan juuri luoman sanan arvostelu
(- pelisession tapahtumahistorian katselu)
- lisättyjen sanojen ja niiden merkitysten katselu