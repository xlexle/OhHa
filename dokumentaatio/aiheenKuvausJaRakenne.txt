//////////////////////
// Aihe: Ahaakkoset //
//////////////////////

Yksinkertainen versio pelistä, joka pohjautuu Alfapet-lautapeliin. Tässä pelissä ei ole kuitenkaan pelilautaa käytössä, vaan peliin luodaan sanat tekstikenttään. Pelissä on rajallinen määrä kirjaimia varastossa, ja pelaajien käyttöön arvotaan pelin edetessä kirjaimia tästä varastosta. Kullakin pelaajalla on enintään 6-10 kirjainta käytössä, riippuen pelaajan valinnasta.

Oikeassa lautapelissä on säännöt sille, millaiset sanat kelpuutetaan, ja sanojen pisteytys tapahtuu kirjaimien pistearvojen sekä pelilaudalla olevien kertoimien perusteella. Tässä versiossa ainoa rajoite sanalle on, että vastapelaajan ei ole tunnistettava sitä oikeaksi suomen kielen sanaksi. Sanan luova pelaaja antaa sanalle merkityksen, ja vastapelaaja arvostelee sanan asteikolla 4-10 perustuen siihen, kuinka suomenkieliseltä sana kuulostaa, ja kuinka järkevä tai hauska sen keksitty merkitys on.

Normaaliversiossa vastustajat eivät näe kirjaimiasi, mutta koska tämä on paikallisesti tietokoneella toimiva hupiversio oikeasta pelistä, molempien pelaajien kirjaimet ovat samanaikaisesti näkyvillä. Pelaajat näkevät aina tämänhetkiset pisteensä, ja voivat halutessaan jättää vuoron väliin. Pelin voi lopettaa missä tahansa vaiheessa.

Käyttäjät: Pelaajat

Pelaajan toiminnot:
- pelaajan nimen päättäminen (pelaajat 1 ja 2)
- pelin vaikeustason päättäminen (monta kirjainta pelaajalla maksimissaan)
- pelin keston päättäminen (kirjainvaraston koko)
- oman vuoron jättäminen väliin (arvotaan uudet kirjaimet)
- pelin lopettaminen
- sanan kirjoittaminen
- sanan merkityksen kirjoittaminen
- vastustajan juuri luoman sanan arvostelu ennaltamäärätyllä asteikolla

///////////////////
// Rakennekuvaus //
///////////////////

Pelisessio luo Kirjainvaraston ja kaksi Pelaajaa. Kirjainvarasto sisältää 0-64 Kirjainta (64 alussa, 0 jos ja kun kaikki annettu Pelaajille) kerrottuna kokonaislukukertoimella jolla määritetään pelin maksimikesto. 

Kirjaimet siis vaihtavat omistajaa Kirjainvarastolta Pelaajille ja Pelaajilta Sanoille pelin edetessä. Pelaajilla on käytössään kerralla kokonaisluvun pelaajallaKirjaimia määrittämä määrä, paitsi kun Kirjainvarasto tyhjenee jolloinka Pelaaja ei voi enää täydentää omistamiaan kirjaimia.

Sana koostuu vähintään kahdesta ja enintään niin moensta Kirjaimesta kuin pelaajalla maksimissaan voi niitä olla. Pelaaja voi luoda periaatteessa rajattoman määrän Sanoja pelin edetessä, vaikkakin käytännössä Kirjainvaraston koko toimii rajoitteena.

Kaaviossa on selkeyden vuoksi ilmaistu Kirjain omana luokkanaan, vaikka varsinaisessa implementaatiossa kirjainet ovat Javan valmiin Character-luokan edustajia.